## IDE

Forkortelse af *Integrated Development Environment* og er et program der integrerer koderedigering med andre tilhørende værktøjer.

## Copy-Paste

Er en handling i computeren hvor man kopiere et tekstafsnit fra et sted til et andet. For at kopiere teksten markeres den med musen, hvorefter man taster: `Ctrl + C` på Windows eller `Cmd + C` på Mac. Nu placerer man tekstmarkøren der hvor teksten skal indsættes og taster: `Ctrl + V` på Windows eller `Cmd + V` på Mac.

## Mono Framework

Er Mono's software bibliotek. Det er en samling komponenter der gør det nemt og hurtigt at benytte Mono's funktioner såsom skærm, Wifi, Buzzer, SD kort og sensorer. *Mono Framework* er beskrevet i reference dokumentationen på [developer.openmono.com](http://developer.openmono.com).

## TextLabelView

Er en komponent i Mono Framework som kan tegne tekst på skærmen. Den kan også layoute tekst, dvs. styre venstre-, center- eller højre-justeringer. Også linjeskift håndteres, når teksten tegnes på skærmen.

## Maskinkode

Binær representation af kode instruktioner. Computer programmer skrives i tekstbaseret kildekode og oversættes via en *compiler* til binærkode også kaldet maskinkode. Kun maskinkode kan udføres i en processor.

## Compile

Den process hvor kildekode oversættes til binær maskinkode. Se også *Compiler*

## Compiler

Et program der oversætter tekstbaseret kildekode til binær maskinkode.

## Kildekode

Programkode som er i et (for mennesker) læsbart format. Når man skriver et program, skrives det i kildekode.